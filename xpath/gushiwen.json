[{"标题": "苏台览古", "内容": "\n旧苑荒台杨柳新，菱歌清唱不胜春。 \n只今惟有西江月，曾照吴王宫里人。\n"}, {"标题": "浣溪沙·缥缈红妆照浅溪", "内容": "\n缥缈红妆照浅溪。薄云疏雨不成泥。送君何处古台西。\n废沼夜来秋水满，茂林深处晚莺啼。行人肠断草凄迷。\n"}, {"标题": "越人歌", "内容": "\n今夕何夕兮，搴舟中流。\n今日何日兮，得与王子同舟。\n蒙羞被好兮，不訾诟耻。\n心几烦而不绝兮，得知王子。\n山有木兮木有枝，心悦君兮君不知。\n"}, {"标题": "黄海舟中日人索句并见日俄战争地图", "内容": "\n万里乘云去复来，只身东海挟春雷。\n忍看图画移颜色，肯使江山付劫灰。\n浊酒不销忧国泪，救时应仗出群才。\n拼将十万头颅血，须把乾坤力挽回。\n"}, {"标题": "卜算子·泛西湖坐间寅斋同赋", "内容": "\n屈指数春来，弹指惊春去。\n檐外蛛丝网落花，也要留春住。\n几日喜春晴，几夜愁春雨。\n十二雕窗六曲屏，题遍伤心句。\n"}, {"标题": "陇头歌辞三首", "内容": "\n\n\n\n\n\n\n"}, {"标题": "筹笔驿", "内容": "\n猿鸟犹疑畏简书，风云常为护储胥。\n徒令上将挥神笔，终见降王走传车。\n管乐有才原不忝，关张无命欲何如？\n他年锦里经祠庙，梁父吟成恨有余。\n"}, {"标题": "鹊桥仙·七夕送陈令举", "内容": "\n缑山仙子，高情云渺，不学痴牛騃女。凤箫声断月明中，举手谢、时人欲去。 \n客槎曾犯，银河微浪，尚带天风海雨。相逢一醉是前缘，风雨散、飘然何处。\n"}, {"标题": "木兰花慢·西湖送春", "内容": "\n\n\n"}, {"标题": "江行寄远", "内容": "\n刳木出吴楚，危槎百余尺。\n疾风吹片帆，日暮千里隔。\n别时酒犹在，已为异乡客。\n思君不可得，愁见江水碧。\n"}, {"标题": "百字令·月夜过七里滩", "内容": "\n\n\n\n\n"}, {"标题": "蒿里行", "内容": "\n\n\n"}, {"标题": "浣溪沙·清晓妆成寒食天", "内容": "\n清晓妆成寒食天，柳球斜袅间花钿，卷帘直出画堂前。\n指点牡丹初绽朵，日高犹自凭朱栏，含嚬不语恨春残。\n"}, {"标题": "八声甘州·摘青梅荐酒", "内容": "\n摘青梅荐酒，甚残寒，犹怯苎萝衣。正柳腴花瘦，绿云冉冉，红雪霏霏。隔屋秦筝依约，谁品春词？回首繁华梦，流水斜晖。\n寄隐孤山山下，但一瓢饮水，深掩苔扉。羡青山有思，白鹤忘机。怅年华、不禁搔首，又天涯、弹泪送春归。销魂远，千山啼鴂，十里荼麋。\n"}, {"标题": "池上", "内容": "\n\n\n"}, {"标题": "翰林读书言怀呈集贤诸学士", "内容": "\n晨趋紫禁中，夕待金门诏。\n观书散遗帙，探古穷至妙。\n片言苟会心，掩卷忽而笑。\n青蝇易相点，白雪难同调。\n本是疏散人，屡贻褊促诮。\n云天属清朗，林壑忆游眺。\n或时清风来，闲倚栏下啸。\n严光桐庐溪，谢客临海峤。\n功成谢人间，从此一投钓。\n"}, {"标题": "登咸阳县楼望雨", "内容": "\n乱云如兽出山前，细雨和风满渭川。 \n尽日空濛无所见，雁行斜去字联联。\n"}, {"标题": "古木卧平沙", "内容": "\n古木卧平沙，摧残岁月赊。\n有根横水石，无叶拂烟霞。\n春至苔为叶，冬来雪作花。\n不逢星汉使，谁辨是灵槎。\n"}, {"标题": "送柴侍御", "内容": "\n沅水通波接武冈，送君不觉有离伤。\n青山一道同云雨，明月何曾是两乡。\n"}, {"标题": "日射", "内容": "\n日射纱窗风撼扉，香罗拭手春事违。 \n回廊四合掩寂寞，碧鹦鹉对红蔷薇。\n"}, {"标题": "清溪半夜闻笛", "内容": "\n羌笛梅花引，吴溪陇水情。\n寒山秋浦月，肠断玉关声。\n"}, {"标题": "台城路·白狼河北秋偏早", "内容": "\n白狼河北秋偏早，星桥又迎河鼓。清漏频移，微云欲湿，正是金风玉露。两眉愁聚。待归踏榆花，那时才诉。只恐重逢，明明相视更无语。\n人间别离无数，向瓜果筵前，碧天凝伫，连理千花，相思一叶，毕竟随风何处。羁栖良苦，算未抵空房，冷香啼曙。今夜天孙，笑人愁似许。\n"}, {"标题": "金陵怀古", "内容": "\n怀乡访古事悠悠，独上江城满目秋。\n一鸟带烟来别渚，数帆和雨下归舟。\n萧萧暮吹惊红叶，惨惨寒云压旧楼。\n故国凄凉谁与问，人心无复更风流。\n"}, {"标题": "小雅·苕之华", "内容": "\n\n\n"}, {"标题": "卜算子·独自上层楼", "内容": "\n独自上层楼，楼外青山远。望以斜阳欲尽时，不见西飞雁。 \n独自下层楼，楼下蛩声怨。待到黄昏月上时，依旧柔肠断。\n"}, {"标题": "皇甫岳云溪杂题五首·莲花坞", "内容": "\n\n\n"}, {"标题": "酒箴", "内容": "\n\n\n\n\n"}, {"标题": "泂酌", "内容": "\n\n\n\n\n\n\n"}, {"标题": "醉花阴·薄雾浓云愁永昼", "内容": "\n薄雾浓云愁永昼，瑞脑消金兽。佳节又重阳，玉枕纱橱，半夜凉初透。(橱 通：厨)\n东篱把酒黄昏后，有暗香盈袖。莫道不销魂，帘卷西风，人比黄花瘦。(人比 一作：人似；销 一作：消)\n"}, {"标题": "闲居初夏午睡起·其一", "内容": "\n\n\n"}, {"标题": "马上作", "内容": "\n南北驱驰报主情，江花边草笑平生。(边草 一作：边月)\n一年三百六十日，多是横戈马上行。 (多是 一作：都是)\n"}, {"标题": "次北固山下", "内容": "\n客路青山外，行舟绿水前。(青山外 一作：青山下)\n潮平两岸阔，风正一帆悬。\n海日生残夜，江春入旧年。\n乡书何处达？归雁洛阳边。\n"}, {"标题": "紫薇花", "内容": "\n晓迎秋露一枝新，不占园中最上春。\n桃李无言又何在，向风偏笑艳阳人。\n"}, {"标题": "题齐安城楼", "内容": "\n呜轧江楼角一声，微阳潋潋落寒汀。\n不用凭栏苦回首，故乡七十五长亭。\n"}, {"标题": "燕姬曲", "内容": "\n\n\n"}, {"标题": "周颂·载芟", "内容": "\n载芟载柞，其耕泽泽。千耦其耘，徂隰徂畛。侯主侯伯，侯亚侯旅，侯彊侯以。有嗿其馌，思媚其妇，有依其士。有略其耜，俶载南亩，播厥百谷。实函斯活，驿驿其达。有厌其杰，厌厌其苗，绵绵其麃。载获济济，有实其积，万亿及秭。为酒为醴，烝畀祖妣，以洽百礼。有飶其香。邦家之光。有椒其馨，胡考之宁。匪且有且，匪今斯今，振古如兹。\n"}, {"标题": "生查子·药名闺情", "内容": "\n相思意已深，白纸书难足。字字苦参商，故要檀郎读。 \n分明记得约当归，远至樱桃熟。何事菊花时，犹未回乡曲。\n"}, {"标题": "江汉", "内容": "\n江汉思归客，乾坤一腐儒。\n片云天共远，永夜月同孤。\n落日心犹壮，秋风病欲疏。(病欲\n 一作：苏)\n古来存老马，不必取长途。\n"}, {"标题": "早春寄王汉阳", "内容": "\n闻道春还未相识，走傍寒梅访消息。\n昨夜东风入武阳，陌头杨柳黄金色。\n碧水浩浩云茫茫，美人不来空断肠。\n预拂青山一片石，与君连日醉壶觞。\n"}, {"标题": "春宫曲", "内容": "\n昨夜风开露井桃，未央前殿月轮高。 \n平阳歌舞新承宠，帘外春寒赐锦袍。\n"}, {"标题": "永遇乐·落日熔金", "内容": "\n落日熔金，暮云合璧，人在何处。染柳烟浓，吹梅笛怨，春意知几许。元宵佳节，融和天气，次第岂无风雨。来相召、香车宝马，谢他酒朋诗侣。(熔金 一作：镕金)\n中州盛日，闺门多暇，记得偏重三五。铺翠冠儿，捻金雪柳，簇带争济楚。如今憔悴，风鬟霜鬓，怕见夜间出去。不如向、帘儿底下，听人笑语。\n"}, {"标题": "饯别王十一南游", "内容": "\n望君烟水阔，挥手泪沾巾。\n飞鸟没何处，青山空向人。\n长江一帆远，落日五湖春。\n谁见汀洲上，相思愁白蘋。\n"}, {"标题": "于中好·别绪如丝梦不成", "内容": "\n别绪如丝梦不成，那堪孤枕梦边城。因听紫塞三更雨，却忆红楼半夜灯。\n书郑重，恨分明，天将愁味酿多情。起来呵手封题处，偏到鸳鸯两字冰。\n"}, {"标题": "军城早秋", "内容": "\n昨夜秋风入汉关，朔云边月满西山。 \n更催飞将追骄虏，莫遣沙场匹马还。\n"}, {"标题": "破阵子·掷地刘郎玉斗", "内容": "\n\n\n\n\n"}, {"标题": "应天长·平江波暖鸳鸯语", "内容": "\n平江波暖鸳鸯语，两两钓船归极浦。芦洲一夜风和雨，飞起浅沙翘雪鹭。\n渔灯明远渚，兰棹今宵何处？罗袂从风轻举，愁杀采莲女！\n"}, {"标题": "丁督护歌", "内容": "\n云阳上征去，两岸饶商贾。\n吴牛喘月时，拖船一何苦。\n水浊不可饮，壶浆半成土。\n一唱都护歌，心摧泪如雨。\n万人凿盘石，无由达江浒。\n君看石芒砀，掩泪悲千古。\n"}, {"标题": "忆江南·红绣被", "内容": "\n红绣被，两两间鸳鸯。不是鸟中偏爱尔，为缘交颈睡南塘。全胜薄情郎。\n"}, {"标题": "月夜", "内容": "\n今夜鄜州月，闺中只独看。遥怜小儿女，未解忆长安。 \n香雾云鬟湿，清辉玉臂寒。何时倚虚幌，双照泪痕干。\n"}, {"标题": "蝶恋花·梦入江南烟水路", "内容": "\n梦入江南烟水路，行尽江南，不与离人遇。睡里消魂无说处，觉来惆怅消魂误。\n欲尽此情书尺素，浮雁沉鱼，终了无凭据。却倚缓弦歌别绪，断肠移破秦筝柱。\n"}, {"标题": "平湖乐·尧庙秋社", "内容": "\n社坛烟淡散林鸦，把酒观多稼。霹雳弦声斗高下，笑喧哗，壤歌亭外山如画。朝来致有，西山爽气，不羡日夕佳。\n"}, {"标题": "临江仙·未遇行藏谁肯信", "内容": "\n未遇行藏谁肯信，如今方表名踪。无端良匠画形容。当风轻借力，一举入高空。 \n才得吹嘘身渐稳，只疑远赴蟾宫。雨馀时候夕阳红。几人平地上，看我碧霄中。\n"}, {"标题": "春草", "内容": "\n\n\n"}, {"标题": "折杨柳歌辞五首", "内容": "\n\n\n\n\n\n\n\n\n\n\n"}, {"标题": "舜庙怀古", "内容": "\n游湘有余怨，岂是圣人心。\n竹路猿啼古，祠宫蔓草深。\n素风传旧俗，异迹闭荒林。\n巡狩去不返，烟云怨至今。\n"}, {"标题": "千年调·卮酒向人时", "内容": "\n\n\n\n\n"}, {"标题": "南歌子·香墨弯弯画", "内容": "\n香墨弯弯画，燕脂淡淡匀。揉蓝衫子杏黄裙，独倚玉阑无语点檀唇。\n人去空流水，花飞半掩门。乱山何处觅行云？又是一钩新月照黄昏。\n"}, {"标题": "塞上听吹笛", "内容": "\n雪净胡天牧马还，月明羌笛戍楼间。\n借问梅花何处落，风吹一夜满关山。\n"}, {"标题": "墨梅", "内容": "\n山边幽谷水边村，曾被疏花断客魂。\n犹恨东风无意思，更吹烟雨暗黄昏。\n"}, {"标题": "过吴江有感", "内容": "\n\n\n"}, {"标题": "安公子·远岸收残雨", "内容": "\n远岸收残雨。雨残稍觉江天暮。拾翠汀洲人寂静，立双双鸥鹭。望几点、渔灯隐映蒹葭浦。停画桡、两两舟人语。道去程今夜，遥指前村烟树。\n游宦成羁旅。短樯吟倚闲凝伫。万水千山迷远近，想乡关何处。自别后、风亭月榭孤欢聚。刚断肠、惹得离情苦。听杜宇声声，劝人不如归去。\n"}, {"标题": "雨晴", "内容": "\n\n\n\n\n"}, {"标题": "于阗采花", "内容": "\n于阗采花人，自言花相似。\n明妃一朝西入胡，胡中美女多羞死。\n乃知汉地多名姝，胡中无花可方比。\n丹青能令丑者妍，无盐翻在深宫里。\n自古妒蛾眉，胡沙埋皓齿。\n"}, {"标题": "定风波·自春来", "内容": "\n自春来、惨绿愁红，芳心是事可可。日上花梢，莺穿柳带，犹压香衾卧。暖酥消、腻云亸，终日厌厌倦梳裹。无那。恨薄情一去，音书无个。\n早知恁么，悔当初、不把雕鞍锁。向鸡窗，只与蛮笺象管，拘束教吟课。镇相随、莫抛躲，针线闲拈伴伊坐。和我，免使年少，光阴虚过。\n"}, {"标题": "自嘲", "内容": "\n\n\n"}, {"标题": "代东门行", "内容": "\n伤禽恶弦惊，倦客恶离声。\n离声断客情，宾御皆涕零。\n涕零心断绝，将去复还诀。\n一息不相知，何况异乡别。\n遥遥征驾远，杳杳白日晚。\n居人掩闺卧，行子夜中饭。\n野风吹草木，行子心肠断。\n食梅常苦酸，衣葛常苦寒。\n丝竹徒满坐，忧人不解颜。\n长歌欲自慰，弥起长恨端。\n"}, {"标题": "墨梅", "内容": "\n\n\n\n\n"}, {"标题": "晚次乐乡县", "内容": "\n故乡杳无际，日暮且孤征。\n川原迷旧国，道路入边城。\n野戍荒烟断，深山古木平。\n如何此时恨，噭噭夜猿鸣。\n"}, {"标题": "阁夜", "内容": "\n\n\n\n\n"}, {"标题": "阻郁达夫移家杭州", "内容": "\n钱王登假仍如在，伍相随波不可寻。\n平楚日和憎健翮，小山香满蔽高岑。\n坟坛冷落将军岳，梅鹤凄凉处士林。\n何似举家游旷远，风波浩荡足行吟。\n"}, {"标题": "浣溪沙·泉湖道中赴闽宪别诸君", "内容": "\n细听春山杜宇啼。一声声是送行诗。朝来白鸟背人飞。\n对郑子真岩石卧，趁陶元亮菊花期。而今堪诵北山移。\n"}, {"标题": "燕山亭·北行见杏花", "内容": "\n\n\n"}, {"标题": "思吴江歌", "内容": "\n秋风起兮木叶飞，吴江水兮鲈正肥。\n三千里兮家未归，恨难禁兮仰天悲。\n"}, {"标题": "水仙子·搅柔肠离恨病相兼", "内容": "\n搅柔肠离恨病相兼，重聚首佳期卦怎占？豫章城开了座相思店。闷勾肆儿逐日添，愁行货顿塌在眉尖。税钱比茶船上欠，斤两去等秤上掂，吃紧的历册般拘钤。\n"}, {"标题": "山花子·林下荒苔道韫家", "内容": "\n林下荒苔道韫家，生怜玉骨委尘沙。愁向风前无处说，数归鸦。\n半世浮萍随逝水，一宵冷雨葬名花。魂是柳绵吹欲碎，绕天涯。\n"}, {"标题": "将发石头上烽火楼诗", "内容": "\n徘徊恋京邑，踯躅躧曾阿。\n陵高墀阙近，眺迥风云多。\n荆吴阻山岫，江海含澜波。\n归飞无羽翼，其如别离何。\n"}, {"标题": "燕子来舟中作", "内容": "\n湖南为客动经春，燕子衔泥两度新。\n旧入故园尝识主，如今社日远看人。\n可怜处处巢居室，何异飘飘托此身。\n暂语船樯还起去，穿花贴水益沾巾。\n"}, {"标题": "赋得沙际路送从叔象", "内容": "\n独树沙边人迹稀，欲行愁远暮钟时。 \n野泉几处侵应尽，不遇山僧知问谁。\n"}, {"标题": "南乡子·相见处", "内容": "\n相见处，晚晴天，刺桐花下越台前。\n暗里回眸深属意，遗双翠，骑象背人先过水。\n"}, {"标题": "采桑子·谁翻乐府凄凉曲", "内容": "\n谁翻乐府凄凉曲？风也萧萧，雨也萧萧，瘦尽灯花又一宵。\n不知何事萦怀抱，醒也无聊，醉也无聊，梦也何曾到谢桥。\n"}, {"标题": "南阳送客", "内容": "\n斗酒勿为薄，寸心贵不忘。\n坐惜故人去，偏令游子伤。\n离颜怨芳草，春思结垂杨。\n挥手再三别，临岐空断肠。\n"}, {"标题": "浣溪沙·咏橘", "内容": "\n菊暗荷枯一夜霜。新苞绿叶照林光。竹篱茅舍出青黄。 \n香雾噀人惊半破，清泉流齿怯初尝。吴姬三日手犹香。\n"}, {"标题": "望海潮·秦峰苍翠", "内容": "\n秦峰苍翠，耶溪潇洒，千岩万壑争流。鸳瓦雉城，谯门画戟，蓬莱燕阁三休。天际识归舟，泛五湖烟月，西子同游。茂草台荒，苎萝村冷起闲愁。\n何人览古凝眸。怅朱颜易失，翠被难留。梅市旧书，兰亭古墨，依稀风韵生秋。狂客鉴湖头，有百年台沼，终日夷犹。最好金龟换酒，相与醉沧州。\n"}, {"标题": "奉和令公绿野堂种花", "内容": "\n绿野堂开占物华，路人指道令公家。\n令公桃李满天下，何用堂前更种花。\n"}, {"标题": "浣溪沙·山寺微茫背夕曛", "内容": "\n山寺微茫背夕曛，鸟飞不到半山昏。上方孤磬定行云。\n试上高峰窥皓月，偶开天眼觑红尘。可怜身是眼中人。\n"}, {"标题": "答客诮", "内容": "\n无情未必真豪杰，怜子如何不丈夫？\n知否兴风狂啸者，回眸时看小於菟。\n"}, {"标题": "阆水歌", "内容": "\n嘉陵江色何所似？石黛碧玉相因依。\n正怜日破浪花出，更复春从沙际归。\n巴童荡桨欹侧过，水鸡衔鱼来去飞。\n阆中胜事可肠断，阆州城南天下稀！\n"}, {"标题": "菩萨蛮·飘蓬只逐惊飙转", "内容": "\n飘蓬只逐惊飙转，行人过尽烟光远。立马认河流，茂陵风雨秋。\n寂寥行殿索，梵呗琉璃火。塞雁与宫鸦，山深日易斜。\n"}, {"标题": "日射", "内容": "\n日射纱窗风撼扉，香罗拭手春事违。 \n回廊四合掩寂寞，碧鹦鹉对红蔷薇。\n"}, {"标题": "六州歌头·东风著意", "内容": "\n东风著意，先上小桃枝。红粉腻，娇如醉，倚朱扉。记年时，隐映新妆面，临水岸，春将半，云日暖，斜桥转，夹城西。草软莎平，跋马垂杨渡，玉勒争嘶。认娥眉凝笑，脸薄拂燕脂。绣户曾窥，恨依依。\n共携手处，香如雾，红随步，怨春迟。消瘦损，凭谁问？只花知，泪空垂。旧日堂前燕，和烟雨，又双飞。人自老，春长好，梦佳期。前度刘郎，几许风流地，花也应悲。但茫茫暮霭，目断武陵溪，往事难追。\n"}, {"标题": "绝句", "内容": "\n迟日江山丽，春风花草香。\n泥融飞燕子，沙暖睡鸳鸯。\n"}, {"标题": "夜雨寄北", "内容": "\n君问归期未有期，巴山夜雨涨秋池。 \n何当共剪西窗烛，却话巴山夜雨时。\n"}, {"标题": "蝶恋花·别范南伯", "内容": "\n离恨做成春夜雨。添得春江，刬地东流去。弱柳系船都不住。为君愁绝听鸣橹。 \n君到南徐芳草渡。想得寻春，依旧当年路。后夜独怜回首处。乱山遮隔无重数。\n"}, {"标题": "敬酬李判官使院即事见呈", "内容": "\n公府日无事，吾徒只是闲。\n草根侵柱础，苔色上门关。\n饮砚时见鸟，卷帘晴对山。\n新诗吟未足，昨夜梦东还。\n"}, {"标题": "鹦鹉洲送王九之江左", "内容": "\n昔登江上黄鹤楼，遥爱江中鹦鹉洲。\n洲势逶迤绕碧流，鸳鸯鸂鶒满滩头。\n滩头日落沙碛长，金沙熠熠动飙光。\n舟人牵锦缆，浣女结罗裳。\n月明全见芦花白，风起遥闻杜若香。\n君行采采莫相忘。\n"}, {"标题": "从军行·吹角动行人", "内容": "\n吹角动行人，喧喧行人起。\n笳悲马嘶乱，争渡黄河水。\n日暮沙漠陲，战声烟尘里。\n尽系名王颈，归来报天子。\n"}, {"标题": "听嘉陵江水声寄深上人", "内容": "\n凿崖泄奔湍，古称神禹迹。\n夜喧山门店，独宿不安席。\n水性自云静，石中本无声；\n如何两相激，雷转空山惊？\n贻之道门归，了此物我情。\n"}, {"标题": "虞美人·无聊", "内容": "\n\n\n"}, {"标题": "兰溪棹歌", "内容": "\n凉月如眉挂柳湾，越中山色镜中看。\n兰溪三日桃花雨，半夜鲤鱼来上滩。\n"}, {"标题": "忆江南·多少恨", "内容": "\n多少恨，昨夜梦魂中。还似旧时游上苑，车如流水马如龙。花月正春风。\n"}]